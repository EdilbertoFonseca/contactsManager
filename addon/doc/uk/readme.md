# Менеджер контактів для NVDA

**Автор**: Еділберто Фонсека (<edilberto.fonseca@outlook.com>)  
**Дата створення**: 11.04.2024  
**Ліцензія**: [GPL 2.0](https://www.gnu.org/licenses/gpl-2.0.html)

## Вступ

Ласкаво просимо до Менеджера контактів для NVDA!  
Цей додаток створено спеціально для користувачів з порушенням зору, які бажають зручно керувати своїми контактами.

Завдяки цьому інструменту ви можете:

- Додавати, редагувати, видаляти та шукати контакти;
- Імпортувати та експортувати списки контактів у форматі CSV;
- Налаштовувати формат телефонних номерів;
- Зберігати дані в обрану директорію;
- Користуватися зручною клавіатурною навігацією.

## Встановлення

1. У NVDA відкрийте меню **Інструменти** та оберіть **Магазин додатків**.
2. На вкладці **Доступні додатки** введіть “Менеджер контактів” у поле пошуку.
3. Виберіть додаток, натисніть **Enter** або **Застосувати**, потім оберіть **Встановити**.
4. Перезапустіть NVDA, щоб завершити встановлення.

## Налаштування

У меню **Параметри > Налаштування**, перейдіть до розділу “Менеджер контактів для NVDA”, щоб змінити такі опції:

1. **Маска для номерів телефону**: використовуйте символ `#` для визначення формату мобільного та стаціонарного номерів (за замовчуванням використовується бразильський формат).
2. **Дозволити видалення всіх контактів**: активуйте, щоб дозволити повне очищення списку контактів (`Alt+T`).
3. **Імпорт CSV-файлів**: активує кнопку для імпорту контактів із CSV-файлу (`Alt+I`).
4. **Експорт у CSV-файл**: активує кнопку для збереження контактів у CSV-файлі (`Alt+X`).
5. **Розташування бази даних**: дає змогу вказати іншу директорію для збереження даних.

## Як відкрити додаток

Доступні два способи відкриття Менеджера контактів:

1. За допомогою комбінації клавіш `Windows+Alt+L`;
2. Через меню NVDA: `NVDA+N > Інструменти > Менеджер контактів`.

У головному вікні ви можете керувати контактами, шукати, імпортувати/експортувати або видалити всю базу даних.

## Додавання нового контакту

1. Відкрийте Менеджер контактів;
2. Натисніть `Alt+N` для додавання нового контакту;
3. Заповніть необхідні поля та натисніть `Alt+O` для збереження або `Alt+C` для скасування.

> Примітка: Використовуйте клавішу **Enter** для переходу між полями. Клавіша **Tab** може працювати некоректно.

## Редагування контакту

1. Виберіть контакт зі списку;
2. Натисніть `Alt+E` або `F2`;
3. Внесіть зміни та натисніть `Alt+O` для збереження або `Alt+C` для скасування.

## Пошук контактів

У головному вікні ви можете здійснити пошук за:

- Ім’ям
- Мобільним номером
- Стаціонарним номером
- Електронною поштою

Введіть пошуковий запит, виберіть поле й натисніть `Alt+P`. Щоб оновити список, натисніть `Alt+A` або `F5`.

Якщо контактів не знайдено, буде виведено відповідне повідомлення.

## Клавіатурні скорочення

### Головне вікно

| Дія                           | Скорочення         |
|------------------------------|--------------------|
| Новий контакт                | `Alt+N`            |
| Редагувати контакт           | `Alt+E` або `F2`   |
| Видалити контакт             | `Alt+R` або `Delete`|
| Пошук                        | `Alt+P`            |
| Оновити список               | `Alt+A` або `F5`   |
| Імпортувати CSV              | `Alt+I`            |
| Експортувати CSV             | `Alt+X`            |
| Видалити всі контакти        | `Alt+T`            |
| Вийти                        | `Alt+S`            |

### Вікно додавання/редагування

| Дія        | Скорочення |
|------------|------------|
| Підтвердити| `Alt+O`    |
| Скасувати  | `Alt+C`    |

> Усі вікна можна закрити клавішами `Esc` або `Alt+F4`.

## Подяки

Цей додаток натхненний контактною книгою, створеною:

- Абелом Пасосом ду Насіменто-молодшим (<abel.passos@gmail.com>)  
- Руї Фонтесом (<rui.fontes@tiflotecnia.com>)  
- Анджело Абрантесом (<ampa4374@gmail.com>)

## Переклади

- **Португальська (Бразилія)** – Еділберто Фонсека  
- **Португальська (Португалія)** – Еділберто Фонсека  
- **Українська** – George‑br  
- **Турецька** – Umut KORKMAZ
