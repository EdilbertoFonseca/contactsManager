# NVDA için Kişi Yöneticisi

**Yazar**: Edilberto Fonseca (<edilberto.fonseca@outlook.com>)  
**Oluşturma Tarihi**: 11.04.2024  
**Lisans**: [GPL 2.0](https://www.gnu.org/licenses/gpl-2.0.html)

## Giriş

NVDA için Kişi Yöneticisine hoş geldiniz!  
Bu eklenti, görme engelli kullanıcıların kişilerle ilgili bilgilerini daha erişilebilir bir şekilde yönetmelerine yardımcı olmak amacıyla tasarlanmıştır.

Bu araç ile:

- Kişileri ekleyebilir, düzenleyebilir, silebilir ve arayabilirsiniz;
- Kişi listenizi CSV formatında içe ve dışa aktarabilirsiniz;
- Telefon numarası formatlarını özelleştirebilirsiniz;
- Veritabanını dilediğiniz klasöre kaydedebilirsiniz;
- Klavye kısayolları ile hızlı ve verimli bir kullanım sağlayabilirsiniz.

## Kurulum

1. NVDA'da **Araçlar > Eklenti Yöneticisi** menüsünü açın.
2. **Mevcut Eklentiler** sekmesinde arama kutusuna “Kişi Yöneticisi” yazın.
3. Sonuçlardan eklentiyi seçin, `Enter` veya **Uygula** tuşuna basın, ardından **Yükle**’yi seçin.
4. Kurulumu tamamlamak için NVDA'yı yeniden başlatın.

## Yapılandırma

**Ayarlar > Kişi Yöneticisi** sekmesinde aşağıdaki yapılandırmaları yapabilirsiniz:

1. **Telefon numarası maskesi**: Sabit hat ve cep numaraları için `#` karakteriyle maske belirleyin (varsayılan olarak Brezilya biçimi kullanılır).
2. **Tüm kişileri silmeye izin ver**: Bu seçeneği etkinleştirerek `Alt+T` kısayoluyla tüm kişileri topluca silebilirsiniz.
3. **CSV dosyasından içe aktar**: CSV’den kişi verilerini almak için bu seçeneği etkinleştirin (`Alt+I`).
4. **CSV dosyasına dışa aktar**: Kayıtlı kişileri dışa aktarmak için bu seçeneği etkinleştirin (`Alt+X`).
5. **Veritabanı konumu**: Veritabanının hangi klasöre kaydedileceğini belirleyin.

## Uygulamayı Açma

Kişi Yöneticisi’ni şu yollarla açabilirsiniz:

1. `Windows+Alt+L` tuş kombinasyonu ile;
2. NVDA menüsünden: `NVDA+N > Araçlar > Kişi Yöneticisi`

Ana pencerede kişileri listeleyebilir, arama yapabilir, CSV dosyası içe/dışa aktarımı yapabilir veya tüm verileri temizleyebilirsiniz.

## Yeni Kişi Ekleme

1. Ana pencereyi açın;
2. `Alt+N` tuşuna basarak yeni kişi ekleyin;
3. Gerekli alanları doldurun ve `Alt+O` ile kaydedin veya `Alt+C` ile iptal edin.

> Not: Alanlar arasında geçiş yapmak için **Enter** tuşunu kullanın. **Tab** tuşu bazı durumlarda düzgün çalışmayabilir.

## Kişi Düzenleme

1. Düzenlemek istediğiniz kişiyi listeden seçin;
2. `Alt+E` veya `F2` tuşuna basın;
3. Değişiklikleri yapın ve `Alt+O` ile kaydedin veya `Alt+C` ile iptal edin.

## Kişi Arama

Ana pencerede şu alanlara göre arama yapabilirsiniz:

- İsim
- Cep telefonu
- Sabit telefon
- E-posta

Arama kriterini yazın, alanı seçin ve `Alt+P` tuşuna basın. Listeyi yenilemek için `Alt+A` veya `F5` tuşuna basın.

Eğer eşleşme bulunamazsa uygun bir bildirim gösterilecektir.

## Klavye Kısayolları

### Ana Pencere

| İşlem                        | Kısayol               |
|-----------------------------|-----------------------|
| Yeni kişi                   | `Alt+N`               |
| Kişi düzenle                | `Alt+E` veya `F2`     |
| Kişi sil                    | `Alt+R` veya `Delete` |
| Arama yap                   | `Alt+P`               |
| Listeyi yenile              | `Alt+A` veya `F5`     |
| CSV içe aktar               | `Alt+I`               |
| CSV dışa aktar              | `Alt+X`               |
| Tüm kişileri sil            | `Alt+T`               |
| Kapat                       | `Alt+S`               |

### Kişi Ekle/Düzenle Penceresi

| İşlem        | Kısayol  |
|--------------|----------|
| Kaydet       | `Alt+O`  |
| İptal        | `Alt+C`  |

> Tüm pencereler `Esc` veya `Alt+F4` ile kapatılabilir.

## Teşekkürler

Bu eklenti şu kişilerin geliştirdiği kişi rehberi uygulamasından esinlenilmiştir:

- Abel Passos do Nascimento Jr. (<abel.passos@gmail.com>)  
- Rui Fontes (<rui.fontes@tiflotecnia.com>)  
- Angelo Abrantes (<ampa4374@gmail.com>)

## Çeviriler

- **Portekizce (Brezilya)** – Edilberto Fonseca  
- **Portekizce (Portekiz)** – Edilberto Fonseca  
- **Ukraynaca** – George‑br  
- **Türkçe** – Umut KORKMAZ
